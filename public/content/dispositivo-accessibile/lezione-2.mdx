---
id: 2
slug: lezione-2
title: "Lezione 2 - Contrasto e colori"
---

### Alla fine di questa lezione saprai:

- Come il contrasto influisce sulla leggibilità dei contenuti.
- Quali strumenti di contrasto e colori sono disponibili sui dispositivi.
- Come provarli direttamente con una mini-demo interattiva.

---

### Perché il contrasto è importante

Il contrasto dei colori determina quanto il testo, le icone e gli elementi dell’interfaccia siano leggibili.  
Un contrasto basso rende difficile distinguere testo e sfondi, soprattutto per chi ha problemi visivi o legge in condizioni di luce intensa.

<Banner type="info" title="Utile per tutti">
  Fun fact: un contrasto adeguato migliora la leggibilità per tutti, non solo
  per chi ha difficoltà visive. Ad esempio, si tende a evitare di mettere nero
  puro (#000) su bianco puro (#fff) perché stanca anche un occhio senza nessuna
  difficoltà!
</Banner>

---

### Strumenti e impostazioni disponibili

Molti dispositivi includono già strumenti base di accessibilità:

- **Tema scuro/chiaro**: cambia lo sfondo e i colori principali dell’interfaccia.
- **Alto contrasto**: aumenta la differenza tra testo e sfondo.
- **Palette leggibili**: alcune app permettono di scegliere combinazioni di colori ottimizzate per visibilità e comfort visivo.

<Banner type="info">
  Suggerimento pratico: vai nelle impostazioni del tuo dispositivo >
  Accessibilità e prova a cambiare il tema, attivare l’alto contrasto o
  modificare le combinazioni di colori.
</Banner>

---

### Esempi concreti

- **iPhone**: Impostazioni > Accessibilità > Schermo e dimensioni testo > Contrasto elevato / Inverti colori.
- **Android**: Impostazioni > Accessibilità > Miglioramento visibilità > Tema scuro / Contrasto elevato.
- **Windows**: Impostazioni > Accessibilità > Contrasto e colori.
- **Mac**: Preferenze di Sistema > Accessibilità > Schermo > Aumenta contrasto.

---

### Prova tu stesso!

<Banner type="info" title="Demo Interattiva!">
  Mini-demo interattiva: cambia il tema e prova il contrasto elevato cliccando i
  pulsanti qui sotto!
</Banner>

<ThemesTester />

---
